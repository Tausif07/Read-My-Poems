<html>
  <head>
    <title>স্বরধ্বনি</title>
  </head>
  <body>
    <a href = "index.html" > <h1>Read My Poems</h1></a> <br>
    <br>
    <h2>স্বরধ্বনি  </h2> <h3>- নূর মোহাম্মদ তৌসিফ </h3>
    <p style = "font-size: 25px">
   
 ভুলে ভরা এক কবিতার খাতা আমার।<br>
কাটাকুটি যত্রতত্র, নেই রূপক-উপমার<br>
অলঙ্কার ; অন্ত্যমিলের সূক্ষ্ম প্রয়োগ। <br>
পঙক্তিতে পঙক্তিতে ব্যাকরণের চোখ রাঙানি।<br>
পারিনি, পারিনি হৃদয়ে জন্মানো আবেগের <br>
সৌরভকে ভাষার পুষ্পে প্রস্ফুটিত করতে।<br>
প্রতিটি শব্দে শুধু তোমারই স্মরণ,<br>
যতিচিহ্নগুলো তোমার স্মৃতি রোমন্থন।<br>
আমার অভিধানের স্বরধ্বনি ছিলে তুমি,<br>
আমার অক্ষর, বর্ণ, শব্দ, প্রতিটি বাক্যের <br>
মেরুদণ্ড তুমি, নতুন কবিতা লেখার হাতছানি।<br>
কিন্তু, কখনো কি পড়বে তুমি কবিতাখানি?<br>


    </p>
  </body>
</html>
