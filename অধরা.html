<html>
  <head>
    <title>অধরা</title>
  </head>
  <body>
    <a href = "index.html" > <h1>Read My Poems</h1></a> <br>
    <br>
    <h2>অধরা  </h2> <h3>- নূর মোহাম্মদ তৌসিফ </h3>
    <p style = "font-size: 25px">
 তোমার বুকে যেদিন মাথা রেখেছিলাম,<br>
শুনেছিলাম অতল সাগরের পাতালে<br>
ধ্বনিত হওয়া এক গোপন কথা।<br>
তোমার চোখে চোখ রেখে দেখেছিলাম,<br>
নির্ঝরিণীর স্বচ্ছ স্রোতে ভেসে ওঠা <br>
পূর্ণিমার চাঁদের ছবি।<br>
রাত্রির সব তমসা মিশে যায় যে কালো চুলে,<br>
তোমার চুলেই তো পেয়েছি পারস্যের গোলাপের ঘ্রাণ।<br>
তোমার সাথে কথা বলেই বুঝেছি,<br>
সাঁঝের বাতি জ্বলে ওঠার পর-  <br>
ঝিঁঝির দল কী কথা বলে।<br>
আমার চাওয়া-পাওয়া, সমতা-অসমতা, চলক-ধ্রুবক,<br>
সব একাকার হয়ে যায় <br>
বিশ্বব্রহ্মাণ্ডের একটি বিন্দুতে এসে,<br>
যাকে কেন্দ্র করে রচি আমি<br>
আমার নিখিল আয়ুবৃত্ত;<br>
তুমিই সেই অধরা বিন্দু।<br>


      
    </p>
  </body>
</html>
