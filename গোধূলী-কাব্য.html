<html>
  <head>
    <title>গোধূলী-কাব্য</title>
  </head>
  <body>
    <a href = "index.html" > <h1>Read My Poems</h1></a> <br>
    <br>
    <h2>গোধূলী-কাব্য  </h2> <h3>- নূর মোহাম্মদ তৌসিফ </h3>
    <p style = "font-size: 25px">
দেখো, সন্ধ্যে নামছে বাইরে– <br>
তুমি একবার জানলায় দাঁড়াবে কি?<br>
হাতের মুঠোয় কবরীর ঘন চুল, খোঁপাটা নাহয়<br>
আলগা করে নিলে এই সুযোগে....<br>
আমি তো দেখছি দিগন্তে আঁকা ছবি,<br>
দিগন্তের ওপারের রঙ - গাঢ় লাল!<br>
তোমার কথা মনে পড়লো হঠাৎ, <br>
বিষাদে ছেয়ে গেল মন, যেভাবে ছেয়ে ফেলে<br>
রাত্রির আগমন গোধূলীর লাল ক্যানভাসকে।<br>
তবু, আক্ষেপ নেই কোনও।<br>
তুমি যতই ক্ষত-বিক্ষত করবে এ হৃদয়, <br>
ততই ফোটাবো আমি কবিতার লাল ফুল।<br>

      
    </p>
  </body>
</html>
