<html>
  <head>
    <title>নিঃসঙ্গ রাত</title>
  </head>
  <body>
    <a href = "index.html" > <h1>Read My Poems</h1></a> <br>
    <br>
    <h2>নিঃসঙ্গ রাত  </h2> <h3>- নূর মোহাম্মদ তৌসিফ </h3>
    <p style = "font-size: 25px">
 সূর্য ডুবে গেছে গগনের পশ্চিম কোণে অনেকক্ষণ আগে। <br>
আকাশ ঢাকা ছিল লালিমার চাঁদোয়ায় অস্তরাগে,<br>
যেন আত্মভোলা কোনো শিল্পীর রঙতুলির ছাপ।<br>
চড়ুইয়ের ঝাঁক ফিরেছে নীড়ে, সাঙ্গ করে সব সংলাপ।<br>
খেয়াঘাটের শেষ নৌকা ভিড়েছে ঘাটে, মৃদু তরঙ্গের দোলায়<br>
কী গোপন কথা বলে যায় জলের সাথে, শুনি শেষ বেলায়<br>
খেয়াঘাটে বসে। সারাদিনের ব্যস্ততার পর পাটনি ফিরেছে ঘরে,<br>
একা আমি বসে আছি; সমস্ত চাঞ্চল্যের পরে, ক্লান্তির হাত ধরে।<br>
<br>
অবশেষে রাত এল;<br>
শ্রান্ত, অবসন্ন, নিঃসঙ্গ কালো রাত।<br>



 
      <br>
    </p>
  </body>
</html>
