<html>
  <head>
    <title>
হাতে একটি ফুল</title>
  </head>
  <body>
    <a href = "index.html" > <h1>Read My Poems</h1></a> <br>
    <br>
    <h2>
হাতে একটি ফুল  </h2> <h3>-নূর মোহাম্মদ তৌসিফ </h3>
    <p style = "font-size: 25px">
   
  তোমার হাতে একটা রজনিগন্ধা দিলাম। <br>
শুভ্র, সৌরভে আচ্ছন্ন এক সতেজ মঞ্জরী।<br>
কিন্তু সেই সতেজতা, প্রাতঃস্নানের পর তোমার সতেজতার দীপ্তিকে হারাতে পারলো না।<br>
এরপর দিলাম এক লালরঙা রক্তজবা,<br>
যার পাপড়িগুলো যেন, নিজের প্রণয়ীর জন্য অপেক্ষারত <br>
কোনো নারীর মুখের ছবি।<br>
কিন্তু, তাদের রঙ, তোমার লজ্জামাখা রক্তিমার সামনে বেমানান।<br>
তোমার হাতে কি একরাশ লাল গোলাপ দেবো,<br>
যে গোলাপ নিজের বর্ণ আর সৌরভের মাধ্যমে প্রেমিকের মনের<br>
গোপন রক্তক্ষরণের বার্তা পৌঁছে দেয় প্রেয়সীর কাছে?<br>
কিন্তু, সেই গোলাপের ঘ্রাণ, তোমার ভেজাচুলের গন্ধের কাছে মলিন।<br>
তবে কোন ফুলে ভরাবো ওই হাতদুটো?<br>
তোমায় দিলাম আমার হৃদয়ের বাগানে সদ্য ফোটা এক ফুল,<br>
যেটি আবৃত থাকে পবিত্রতার নিবিড় আবরণে,<br>
সবাই যে ফুলকে ভালোবাসা নামে চেনে।<br>

      
    </p>
  </body>
</html>
