<html>
  <head>
    <title>মাঝে মাঝে অনেক একা হয়ে যাই</title>
  </head>
  <body>
    <a href = "index.html" > <h1>Read My Poems</h1></a> <br>
    <br>
    <h2>মাঝে মাঝে অনেক একা হয়ে যাই  </h2> <h3>- নূর মোহাম্মদ তৌসিফ </h3>
    <p style = "font-size: 25px">
   
  মাঝে মাঝে অনেক একা হয়ে যাই<br>
অনেক একা - মানুষের এই সমুদ্রের মাঝে-<br>
বিরলে ভেসে ওঠা দ্বীপে নিঃসঙ্গ এক নারকোল গাছের মতো<br>
তপ্ত গগনের পানে তাকিয়ে কী যেন চাই-<br>
কাকে যেন হারাই, কাকে পাই?<br>
সমুদ্রের ঢেউগুলো আমার চারিপাশে<br>
আমার চোখের সামনে, পেছনে, বামে ও ডানে<br>
আমাকে বেষ্টিত করে রাখে ওরা<br>
চায় শুধু আমাকে একটু ছুঁতে, <br>
একটু পরশ বোলাতে আমার রুক্ষ, অকোমল, ঋজু দেহে<br>
কিন্তু, পারেনা আমার সামনে থাকা এক চিলতে বালুকাবেলার জন্য<br>
পারেনা আমার কাছে আসতে <br>
একাই বেঁচে থাকি আমি<br>
বেঁচে থাকি।<br>

      
    </p>
  </body>
</html>
