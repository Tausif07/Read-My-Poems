<html>
  <head>
    <title>জনসভা</title>
  </head>
  <body>
    <a href = "index.html" > <h1>Read My Poems</h1></a> <br>
    <br>
    <h2>জনসভা  </h2> <h3>-নূর মোহাম্মদ তৌসিফ </h3>
    <p style = "font-size: 25px">
   বিপুল এক জনসভা চলছে আজ হৃদয়-প্রাঙ্গণে।
বজ্রকণ্ঠ ভাষণ, ফেস্টুন, প্ল্যাকার্ড, উষ্ণ স্লোগানে
ঝংকৃত পরিবেশ, চঞ্চল বাতাস, উদ্দীপিত চারিপাশ।
দুরন্ত আগুনে রাঙা বসন্তের শিমুল-পলাশ।
হৃৎপিণ্ডের প্রতিটি অলিন্দে উত্তেজনার বারুদ ঘন,
যেন উৎপীড়িত কোনো জাতির ক্ষুব্ধ আস্ফালন।
প্রতিটি রক্তকণার দাবি – “শুধু একটাই চাওয়া,
দীর্ঘ মিছিল ; অবরোধ শেষে তোমাকে পাওয়া।”



      
    </p>
  </body>
</html>
